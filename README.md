توضیحات داشبورد تحلیل اطلاعات فرضی مشترکین اپراتور مخابراتی

داشبورد پیش رو شامل 4 صفحه به شرح زیر است:

صفحه home  که صفحه آغازین داشبورد بوده و شامل لوگو، عنوان، فهرست صفحات و تاریخ روز است.
صفحه مشترکین به پردازش اطلاعات مشترکین پرداخته است  و میتوان در بازه زمانی دلخواه تعداد مشترکین، نرخ رشد نسبت به سال قبل، توزیع سنی و جنسیتی، شهرهای پرمشترک، پراکندگی جغرافیایی، شاخص ضریب نفوذ رایتل در هر شهر در آخرین سال و نسبت تعداد مشترکین هر شهر در هر سال نسبت به کل مشترکین همان سال را مشاهده کرد و با مقایسه این موارد با یکدیگر و اعمال شاخص های دیگر سیاست های جذب مشترک جدید و تبلیغات و بازاریابی برند را تقویت و اصلاح کرد.
صفحه تماس ها نیز شامل نمودارهایی است که همه با 6 فیلتر جایگذاری شده قابلیت فیلتر شدن دارند و به تحلیل اطلاعات تماس های مشتریان از لحاظ میزان مکالمه و هزینه مکالمه در بازه های زمانی و تاریخی دلخواه پرداخته است و شهرهای مختلف را نیز با یکدیگر مقایسه کرده است.
صفحه درآمد نیز به تحلیل فروش بسته های مکالماتی پرداخته است که این اطلاعات از سایت رایتل و بر مبنای بسته های واقعی مکالمه رایتل که شامل 3 بسته 150 و 500 و 800 دقیقه ای است، استخراج شده است. در این صفحه با قرار دادن نمودار های کاربردی سعی شده است در بازه های زمانی دلخواه میزان درآمد به ازای هر مشترک، هر بسته و هر شهر را تحلیل کرده و این اعداد را به صورت سالانه، فصلی، ماهانه و روزانه نیز با یکدیگر مقایسه کند و سهم هر شهر را از درآمد کسب شده و از میزان تمایل برای استفاده از هر بسته مکالماتی کشف کند.


شاخص های KPI پیشنهادی:
شاخص NPS :
معیار عملکردی که از خروجی نظرسنجی ها از مشترکین به دست می آید و بیانگر میران رضایت مندی از خدمات اپراتور است. مشترکین با اعطای امیتاز 1 تا 10 به اپراتور میزان رضایت از خدمات اپراتور را ارزیابی کرده و اپراتور می تواند با گروه بندی کیفی امتیازها به خوب، متوسط و ضعیف متوجه کاستی ها و مشکلات کسب و کارش شود.
شاخص Churn Rate:
شاخصی پیرامون نگهداشت مشتری های قدیمی است و تلاش می کند نرخ خروج مشتریان را کشف کند و فرمول آن عبارتست از تعداد مشترکین در ابتدای یک تایم فریم دلخواه تقسیم بر تعداد مشترکین در انتهای همان تایم فریم که به طور طبیعی 5 تا 7 درصد طبیعی است اما اگر بیش از این مقدار باشد نیازمند تجدید نظر در سیاست های کسب وکار است.
شاخص Repeat Business Revenue:
شاخص است که درامد اپراتور را به ازای میانگین پرداختی هر مشتری محاسبه میکند و می تواند سالانه یا ماهانه بررسی و با دوره قبلی مقایسه شود و فرمول آن برابر است با تعداد مشتریان در بازه زمانی معین X متوسط پرداختی هر مشتری در همان بازه زمانی
شاخص Retention Rate:
شاخص است پیرامون ارزیابی نگهداشت مشترکین و فرمول آن عبارتست از (تعداد مشتریان در پایان یک دوره زمانی – مشتریان جدید اضافه شده) تقسیم بر تعداد کل مشتریان در ابتدای همان دوره X 100
شاخص Sales Growth:
شاخص رشد فروش میزان درآمد را با دوره قبلی مقایسه می کند و فرمول آن عبارتست از: (درآمد دوره فعلی منهای درامد دوره قبلی مشابه) تقسیم بر در امد کل این دو دوره که باید به صورت ماهانه ارزیابی و مقایسه شود.
شاخص Customer Acquisition Cost:
شاخصی است پیرامون ارزیابی میزان هزینه های تبلیغات و بازاریابی به نسبت تعداد جذب مشترک و فرمول آن عبارتست از: کل هزینه های انجام شده در یک بازه زمانی تقسیم بر تعداد مشترک جدید جذب شده

لازم به ذکر است که شاخص های فراوان دیگری را ازجمله شاخص های مخابراتی و شبکه ای را نیز می توان نام برد که باعث آگاه شدن اپراتور از کفیت تماس و اینترنت مشترکین و اصلاح زیرساخت های فنی خود می شود.
